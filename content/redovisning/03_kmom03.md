---
---
Redovisning kmom03
=========================

**Hur känns det att vara styrd till ett vertikalt grid, hämmande eller stödjande?**

Till en början kändes det ovant och hämmande, det känns ju rent spontant inte lika flexibelt som att enbart arbeta med t.ex. flexbox och procent. Därmed inte sagt att 
ett vertikalt grid och att vara bunden till det är någonting negativt i sig. Det finns saker med det som jag verkligen kan uppskatta, det känns som ett enklare och snabbare 
sätt att organisera sin content så att de spänner över x antal columner etc. Det ger också ett snabbare sätt att arbeta med responsiviteten kan jag tycka.

**Hur känns det att jobba med ett typografiskt horisontellt/baseline grid, ser du någon poäng med det?**

Det kändes ännu bättre än arbetet med vertikalt grid, förvissso uppfyller de båda den där djupt rotade uppskattningen för symmetri men arbetet med horisontellt grid gjorde det lite extra mycket. Det känns verkligen som att det finns stora fördelar att hämta här jämfört med att inte använda sig av det. Det var något som jag egentligen inte reflekterade kring 
tidigare men nu när jag änvänder mig av ett horisontellt grid så känns det mer eller mindre omöjligt att få paragrafer med mera att sitta i höjd med varandra i och över content blocks 
utan att använda sig utav ett grid-system. När jag jämför min me-sida för kmom02 blir det ju nästan pinsamt uppenbart hur paragrafer inte är synkade mellan block och det är verkligen 
tillfredsställande när man får det att fungera med ett typografiskt grid.

**Berätta om hur du valde typsnitt till din webbplats.**

Som utgångspunkt hade jag hela tiden att läsbarheten var något som jag ville fokusera på, så det gjorde valet mellan 24px eller 22px magic number enkelt (24px). Utöver det så tyckte jag redan om Arial som typsnitt till brödtext då den känns ren, luftig och lättläst vilket jag verkligen kan uppskatta. Den är dessutom sans-serif så den känns lite mer ungdomlig eller modern. Över lag tycker jag att min sida är just ganska modern och stilren, lite minimalistisk till och med. Färgerna är ganska så lekfulla och att ha en bild som spänner över 
hela sidans header känns även det ganska modernt. Dessa tankegångar utgjorde min måttstock till vad jag ville ha för typsnitt på mina headings och det fick bli "Poppins" i det här fallet vilket är ett gratis sans-serif font från google. Det är ett font som har en trevlig blanding mellan att kännas harmonsikt rund i sina böjar samtidigt som den också kan vara lite stel och stilren. Dessutom är den sans-serif vilket innebär att de små fnuttarna inte kommer med vilket ytterligare bidrar till ett mer modernt och mindre allvarligt utseende.

**Har du jobbat med liknande gridbaserade layouttekniker sedan tidigare?**

Nej det har jag tyvärr inte, jag har lite erfarenhet med flexbox och än mindre erfarenhet med float så detta var en bra övning för mig (jag använde mig utav float).

**Hur känns det att jobba med LESS och moduler? Lyckas du återanvända moduler mellan teman för kmom02 och kmom03?**

Det känns verkligen bättre och bättre, jag uppskattar verkligen möjligheten att arbeta med moduler vilket gör det enklare att organisera sin style. Jag har redan stylat ganska mycket 
så det är en märkbar lättnad att kunna dela upp i moduler så som bas, layout, responsivitet med mera. Jag återanvände det mesta från kmom02 men eftersom jag hade stylat hela min sida med procent och för det mesta flex tidigare så innebar det en hel del arbete med att konvertera allt till ett grid och att använda mig av float. Men jag blev nöjd med resultatet. 

**Hur gick det med din responsivitet för webbplatsen?**

Jag tycker det gick bra, nu är min responsivitet ganska så basal då jag likt att ändra flex-row till flex-column när jag har flera content columns valt att låta respektive kolumn spänna över hela sidan vilket får en liknande effekt. Det var dock trevligt hur relativt enkelt gridden gjorde det att göra sidan responsiv. Det var mer finnurligt att göra bilder responsiva och det krävdes några fler steg, samma sak kan sägas om min byline, men det blir ju ett härligt resultat när jag gör min bild responsiv och genom att använda mig av det magiska numret också kan sätta den i linje med det typografiska griddet.

Något som däremot gäckade mig lite var hur jag skulle kunna bibehålla min design från tidigare kursmoment där side-bars har samma höjd som region-main och dessutom har sin egen färg hela vägen. Med flex sker detta automatiskt genom att varje flex-element fyller upp hela sin del av regionen. Men med float verkar det som att enbart den plats som tas upp av content i respektive region är det som också får bagrundsfärg. Efter en hel del research verkar det som att det inte finns någon snygg lösning, antingen sätter man en hårdkodad höjd på samtliga regioner som man behöver ändra för varje enskild sida beroende på vilken content som regionen innehåller eller så har man en wrapper som man sätter till samma bakgrundsfärg.
Jag valde att använda mig av det senare alternativet då det tog minst tid och verkar lättast att underhålla, min wrapper i det här fallet blir wrap-all som ligger i bakgrunden av hela sidan. Problemet med denna lösning blir dock att när vi har en 3-kolmuners layout så behöver de två sidokolumnerna ha samma färg för annars blir det inte alls snyggt, så det verkar som att om vi vill ha tre kolumner med olika färg så behöver vi hårdkoda höjden på varje kolumn vilket blir väldigt mycket arbete. Har jag missat något här tar jag mer än gärna emot tips, om inte annat så fick jag bra med övning på att styla med hjälp utav route!

**Vilken är din TIL för detta kmom?**

Typografi är en hel vetenskap i sig och det kan vara förvånansvärt intressant och tillfredsställande att arbeta med, akta dig för borders när du arbetar med ett typografiskt grid!
