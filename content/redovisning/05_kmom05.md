---
---
Redovisning kmom05
=========================

**Berätta kort om erfarenheterna med din undersökning av webbplatsers laddningstid och vad du kom fram till**

Det var en kul undersökning till att börja med, jag tror dock att jag gjorde det lite svårt för mig själv genom att välja streamingsidor istället för lite "vanligare" sidor då streamingsidor har rullande videoklipp med mera som konstant är igång och laddas in vilket i sin tur snabbt påverkar hur laddningstid och storlek mäts. Jag fick helt enkelt vara snabb att ta ett snapshot av mätverktyget när sidorna var färdigladdade innan den kontinuerliga videoladdningen rullade och påverkade resultaten. Även om det var sidor vars fokus ligger på live video så fanns där en del lärdomar att ta med oss i alla fall. Och enligt Google PSI så kom det fram att sidornas fokus till trots ändå finns väldigt mycket bilder, vilket känns logiskt när varje spel och varje person som streamar har en egen profilbild som visas på sidan. Detta blir givetvis snabbt ett stort antal bilder och där bilder finns så finns också optimeringsmöjligheter. Det jag kom fram till var att alla streamingsidor var långsamma att ladda, de var stora och framför allt deras mobilupplevelse var dålig något som även reflekterades i PSI med låga betyg. Sidorna var dock snarlika varandra så att det är långsamt med streaming kommer vi ännu inte undan, mobilsidornas förfall kan kanske förklaras med större fokus på appar bland dessa företag när det kommer till den mobila marknaden. Ständigt återkommande var bildformat, rätt storlek till rätt media och att ladda kritiska resurser tidigt.

**Har du några funderingar kring Cimage och dess nytta och features? Vilka bildverktyg använder du själv normalt sett?** 

Nej det har jag inte, det kändes som ett trevligt verktyg att arbeta med och manualsidan var bra och uttömmande det kändes lite ovant till en början men jag gillar enkelheten i att skriva till saker likt en querysträng i ens figure i markdown. Snabbt och smidigt sätt att arbeta med bilder!  
Jag har själv inte direkt någon större erfarenhet av bildverktyg själv så jag kan knappt minnas vad jag använt tidigare, det är mycket windows inbyggda klippverktyg, en del paint förr i tiden. Till den här kursen laddade jag dock ner GIMP vilket jag hittills haft trevliga erfarenheter med.

**Hur gick det att jobba med modulen @desinax/figure och hur är din syn på modulen?**

Det gick bra överlag, dock hade jag sedan tidigare använt en hel del style i mina less-moduler på just figure-elementen så det blev en stor del omarbete för att inte förstöra för hur modulen arbetar. Framför allt var det knepigt att få aspekter av figure att fungera som inte modulen påverkar då detta inte kan lösas direkt genom att ladda in deisgnax/figure sist i less-filen. Mycket av det som modulen inte påverkar är sådant som samspelar med vad den faktiskt ändrar så det blev en hel del felsök för att få det att fungera som jag ville och som det var tänkt men jag väljer att se det som övning.

När allt väl var på plats så kändes det som ett trevligt sätt att snabbt påverka layout och responsivitet av bilder.

**Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?**

Efter det här momentet så måste jag säga att min allmäna uppfattning är att jämföra med att öppna ögonen för första gången. Jag har tidigare faktiskt inte riktigt reflekterat kring bilder och nedladdningstider och nu känns det mer uppenbart än någonsin att de just är en viktig aspekt att ha i åtanke. Likt i början på kursen och den diskussion vi förde då kring estetik och funktionalitet så hade jag ett rent estetiskt förhållningssätt till bilder vilket nu har kommit till att bli en blanding. En bild ska inte längre bara se bra ut och locka användaren genom placering och proportioner utan det är minst lika viktigt att den är i rätt format och i rätt storlek för att inte påverka den överrgripande upplevelsen negativt i form av långsamma laddningstider och ett dränage av din mobila surfpott.

**Vilken är din TIL för detta kmom?**

Min TIL denna veckan är hur pass viktigt det är med bildbearbetning i olika form för att leverera en intressant men även optimerad upplevelse. Och det finns mycket trevliga verktyg att använda för detta där ute!
