---
---
Redovisning kmom02
=========================

**Vad tycker du om LESS och det sättet vi jobbar med LESS-moduler?**

Nu är jag förvisso helt ny till LESS men från det jag har läst och det som tagits upp på föreläsningar samt det lilla jag arbetat med det så tycker jag om det.
LESS känns ju lite som till CSS vad multisidan/kontrollern är till PHP och det är något jag tycker mycket om. Av det lilla jag hunnit göra hittills så uppskattar 
jag verkligen möjligheten att bryta upp min CSS i moduler, för tillfället är det bara några stycken men med tiden och i takt med a projekt blir större och det blir 
mer att styla så kommer modulerna verkligen underlätta. Givetvis kan man ställa sig frågan om exakt hur mycket eller hur smått man skall modulera sin kod men bortsett 
från det så är det en enorm fördel att kunna använda sig av moduler. 

Det blir lätt lite svårt att hitta och scrolla igenom hundratals eller tusentals linjer med kod. 
Då är det bekvämt och bra att kunna hoppa in i modulen för responsivitet när det är den responsiva delen av sidan vi vill styla. Jag kan se variablernas användingsområden 
och de känns som en trevlig sak att ha med även om jag ännu inte arbetat så mycket med dem. 

Ytterligare en sak jag verkligen uppskattar med LESS är att vi kan ha "nested" selektorer 
vilket spar enormt mycket tid då jag istället för att behöva hålla på med copy/paste eller att skriva om samma sak igen så kan jag skriva allt under samma regel med alla de selektorer 
som jag önskar dessutom skall vara omfattade. 

**Är du bekant med Makefiler och make sedan tidigare, eller något liknande byggverktyg? Vad anser du om det?**

Jag är inte bekant med makefiler eller make alls, innan denna kurs hade jag aldrig hört talas om dem. Jag har inte heller någon erfarenhet utav något annat byggverktyg. 

Än så länge anser jag dock att det är någonting rätt så trevligt, det kompilerar ju LESS-filerna till CSS åt mig så det otympliga vi förlorar med att behöva kompilera innan 
vi laddar om sidan varje gång vi gör någon förändrig är verkligen värt det då det vi får i utbyte är möjligheten till att använda LESS och moduler vilket i mitt tycke är ett 
väldigt bra byte.

**Hur kändes det att kompilera LESS till CSS, var det något du reflekterade över?**

Som jag kort nämnde ovan så kändes det väl något otympligt, men som jag skrev så är fördelarna värda de nackdelar det hela för med sig. Fast nog kommer jag sakna att bara kunna 
ladda om sidan. Å andra sidan kan vi ändra direkt i devtools om vi vill se direkt förändring och först efter det så kan vi skriva till vår förändring i LESS-koden. Så arbetade jag 
mycket det här kursmomentet.

**Kommentera ditt tema, hur kan man beskriva dess design och hade du några planer på “design” när du byggde ditt tema?**

Egentligen så hade jag inga vidare planer på design när jag byggde mitt tema, det växte liksom fram organiskt. Jag tog dock med mig det vi gått igenom om den gyllene regeln när det 
kom till mina två-kolumns layouts där de så när följer regeln med 30% respektive 70% i bredd. Utöver det så valde jag först och främst att hitta en trevlig bild som för mig har någon 
form utav anknytning till design eller det rent konstnärliga i sidan. Jag hittade en fin bild som är något abstrakt men som föreställer en sido-layout målad i vattenfärger. Denna bild 
fick sedan agera utgångspunkt för hela mitt tema.

Bilden i sig hade mjuka och trevliga pastell liknande färger vilka jag valde att försöka efterlikna när jag färgsatte mina sidebars i två-kolumns respektive tre-kolumnslayouterna. Där 
försökte jag följa bildens färgövergångar så att min vänstra sidebar hade en liknande färg till den färg som representerades av bildens vänstra sida och på samma sätt arbetade jag med
 höger sida.

Utöver det så försökte jag hålla min design symetrisk, lugn och stilren med raka linjer, några rundade kanter men inte många. Horisontellt skiftar sidan i färg och vertikalt så går
 sidan från en färgsprakande header till en nedtonad och kanske lite tråkig men stilren footer. Samtidigt som jag gillade färgrannheten på sidan så ville jag inte att det skulle bli
 för mycket färg men jag ville definitivt ta ut svängarna lite mer än i kursen htmlphp. Sedan tycker jag verkligen om att ha en sidöverspännande bild i headern, jag tycker det ger en
 härlig effekt och det utan att ta bort några möjligheter från hur du väljer att göra navbaren.

**Vilken är din TIL för det här kursmomentet?**

Det finns otroligt många verktyg att sätta sig in i, men ett steg i taget, det finns tid att lära sig om de flesta. Så uppskatta det du lär dig just nu.