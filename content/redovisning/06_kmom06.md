---
---
Redovisning kmom06
=========================

**Hur känns det att tänka i termer av designelement och designprinciper?**

Det känns kul, det har varit ett lärorikt kursmoment och det är roligt att blicka tillbaka och analysera vad man själv har gjort och se saker som man kanske inte kunde se förut. Det är också roligt att se att vissa element och principer har man använt sig av omedvetet tidigare innan det att vi läst om dem.

**Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?**

Att symmetri, balans och grid verkar vara väldigt återkommande. Många sidor är mer eller mindre perfekt balanserade och även om det är något vi som människor kan uppskatta och som kliar någonting inom oss så kan det också gå överstyr. Jag tyckte det var intressant hur en av de restauranger jag analyserade verkligen kändes som vilken minimalistisk sida som helst och hade de inte haft bilder och navigation som tydliggjorde att det var en restaurang så hade det egentligen kunnat handla om någonting helt annat. Något annat som jag lite oväntat tar med mig från uppgiften är hur stor påverkan typografi kan ha, jag blev verkligen förvånat glad över hur väl Koh Phangan hade använt sig av den aspekten, de hade verkligen hittat helt rätt font till sina rubriker. 

**Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?**

Det var kul men utmanande, framför allt temat kring designprinciper som jag egentligen inte alls blev nöjd med. Framför allt var det svårt att bli nöjd med det när jag verkligen var nöjd med mitt designelementstema. Men det är lite det som är utmaningen också, man träffar kanske inte alltid helt rätt direkt varje gång utan det är liksom mycket annat en iterativ process där vi blir bättre med tiden. Just tid kände lite som en bristvara det här kursmomentet, jag hade gärna velat arbeta mer med mitt andra tema men jag kom till en punkt där det helt enkelt tagit för mycket tid. Det var mycket att skriva och göra detta moment.

**Har du en uppfattning om “the final touch” och vad det kan vara i sammanhanget webbdesign?**

Jag kan tycka att jag i alla fall tagit mig närmre en uppfattning om vad det är, det är väldigt svårt att sätta fingret på när nog är nog och vad som blir för mycket eller vad som verkligen sätter pricken över i:et. Men om något så kan lite skuggor eller lite textur göra en enorm skillnad och verkligen agera som en final touch som lyfter sidan.

**Vilken är din TIL för detta kmom?**

Design är verkligen en iterativ process, den tar tid, man lär sig på vägen och man får testa sig fram. En idé kan verka bra i huvudet men fallera i praktiken.
