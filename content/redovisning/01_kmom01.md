---
---
Redovisning kmom01
=========================

**Är du sedan tidigare van att jobba i ramverk för att bygga webbplatser?**

Nej jag har ingen som helst erfarenhet av ramverk, det har sannerligen varit både lärorikt samt mycket mödosamt att ta till sig allt i detta kmom.
Själva ramverket som sådant är inget jättesvårt att ta till sig däremot är det intressant, och svårt till en början att lägga style på ett ramverk som 
jag inte är bekant med. Den jag hade med mig till kursen var ju mer eller mindre baserad på att jag byggde upp varje sida från grunden vilket givetvis 
är något ineffektivt, dock med fördelen att du intuitivt lär dig hela strukturen medan du skapar sidan. Detta kmom och arbetet med ramverk spar på just 
arbetet med grundstrukturen men blev för mig rätt intesivt att ta in. Men detta är en start och det kommer bara blir lättare och lättare ju mer vi arbetar 
och bekantar oss med ramverket.

**Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?**

Tyvärr inte, jag hade önskat att jag var det. Någon gång skall man dock bekanta sig med dem och att det sker nu är lika bra det. Med det sagt så har det 
verkligen varit strulit för mig och det har tagit mycket tid, kraft och tålamod. Det har strulat med allt ifrån composer till publika ssh-nycklar i github 
som med rättigheter på filsystemet då jag använder mig av debian. Tack och lov finns det resurser och guider där ute som kan hjälpa en, och gitter är alltid 
som ett varmt flackande ljus i mörkret. Det mesta som man funderat på är antingen redan besvarat eller så besvaras det innom kort.

**Har du några förutfattade meningar, eller kanske en etablerad övertygelse, inom design och användbarhet för webben?**

Just webbdesign är någonting relativt nytt för mig om man bortser från de designaspekter som inkluderades i kursen htmlphp. Där fanns i examinationsuppgiften 
ett visst fokus på UX som i min mening definivt hört till design och användbarhet. Något som annars fångade mitt intresse var just föreläsningen om design och 
Mikaels presentation där frågan om design togs upp. Att design just är någonting mer än bara det rent artistiska eller estetiska är något som resonerade hos mig,
nu kan jag liksom många andra ofta fastna kanske lite för mycket i just det estetiska ibland men själva tanken om att funktion är en minst lika viktig aspekt av 
design var något som jag tog till mig. Jag har dessutom ganska mycket erfarenhet av områden som funktionshinder och äldre från tidigare studier i socialt arbete 
och sociologi. Även om jag i min oerfarenhet kan brista när det kommer till dessa aspekter av användbarhet i utformningen av mina webbsidor så är det något som jag 
detta till trots håller varmt om hjärtat. I min mening så kan mycket utav ett funktionshinder undanröjas genom ett noga utstuderat arbetssätt mot en användbarhet som 
gör ens webbsida tillgänglig och lättnavigerad för alla människor, oavsett ålder eller funktionshinder. Nu är givetvis inte världen perfekt och vi kommer säkert inte 
alltid ha tid att anpassa våra webbsidor så att de är perfekta beroende på företag, målgrupp etc. men det är någonting som jag är övertygad om är viktigt och jag ser 
fram emot att lära mig mer om olika sätt att öka användbarheten på de sidor jag skapar.

**Hur kändes det att styla webbplatsen med CSS? Gick det bra?**

Det gick relativt bra måste jag säga. Nu visste jag inte riktigt vart jag skulle sätta ned foten när det kom till att styla webbplatsen då detta är första kursmomentet 
och instruktionerna mer eller mindre var att sidan skulle vara brukbar. Det var rätt så krångligt och mödosamt för mig att hålla på med och jag fick analysera Mikaels style 
till en ganska stor grad för en hel del av stylandet. Förvisso använde vi oss av float i kursen htmlphp men i förhållandevis liten utsträckning, sedan arbetade jag personligen 
mer med flex efter Niklas genomgång. Så nu när jag kommer till ett ramverk som ska stylas där float till stor del används och där jag vill undvika att sätta egna klasser på 
saker å ting så krånglar det till sig ganska rejält. Det kan vara jag som är blind men jag valde att göra flash-imagen till ett heltäckande element i toppen av min sida för 
att därefter göra min navbar till ett element med absolut position och ett z-index högre än flash-regionen vilket gör att den ligger ovanpå bilden samtidigt som vi kan trycka 
på navigeringslänkarna. Detta funkade bra och såg i min mening förhållandevis bra ut men det gav mig problem på stylechooser-sidan som jag inte kan hitta i mina filer. Denna sida 
har ingen markdown-fil verkar det som eller så kan jag inte finna den, och där finns ej heller någon view för min flash-image. Detta betyder att navigationen istället hamnade 
oavnpå min main-region och således blockerar mig från att använda min dropdown för att välja style. Nu valde jag att för tillfället lösa detta genom att sätta padding på mitt 
formulär vilket trycker ned det under navbarens region men det är varken en bra eller en snygg lösning, jag valde med tanke på tid och att det är kmom 1 att låta det vara så för 
tillfället. 

**Vilken är din TIL för detta kmom?**

Att installera labbmiljö kan vara otroligt tidskrävande och frustrerande, ta tre djupa andetag och fortsätt. Ta en promenad, läs en guide, ring en vän och gör om gör rätt.
