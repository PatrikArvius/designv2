---
author: Patrik Arvius
category:
    - hund
published: "2019-12-10"
---
Världens finaste hund
==================================

[FIGURE src=image/nellystrand.jpg?w=1080&h=240&crop-to-fit&area=10,0,0,5]

Här är mitt allra första blogg inlägg. Och varför inte starta den här bloggen med den härligaste hunden jag känner!

<!--more-->

Jag är mer eller minder uppväxt med hund. Som liten hade vi främst fiskar men likt många andra barn var det ett evigt tjat efter hund. Jag vill ändå tro att det någonstans hos mina föräldrar också fanns en längtan efter hund. Fram tills dess att jag gick i högstadiet fick jag nöja mig med att passa grannars hundar eller besöka min farmors föräldrar ute på Skägga i Stockholm för att träffa alla deras labradorer. När jag väl var gammal nog att på riktigt hjälpa till dagligen med den omvårdnad en hund ändå kräver så skaffade vi oss två stycken hundar. En dvärgschnauzer och en mellanschnauzer och min faster nere i skåne blev sedan inspirerad till att skaffa en jaktlabrador. 



Nelly {#nelly}
-----------------------------------

[FIGURE src=image/nellystrand.jpg?crop=754,504,156,293 caption="Nelly heter hon" class="center"]

Nelly heter hon, en av de finaste hundarna jag har haft förmånen att passa och en underbar vän att träffa varje sommar nere i skåne hos min farmor och faster. Nu när jag själv inte längre har hund (om än drömmer om det) så får Nelly agera substitut och jag tror det dessutom kan vara välkommet hos matte att ha en till person som är intresserad av att gå ut med Nelly.

[FIGURE src=image/nellystrand.jpg?h=240&w=359&f=gaussian_blur caption="När det går fort blir det suddigt" class="right w33"]

Nelly är en jaktlabrador som likt många andra labradorer älskar vatten, pinnar och bollar och kanske lite pinnar och bollar i vatten. Kombinationen av dessa saker blir hon aldrig trött på, ibland till sina egna höfters förtret. När hon inte springer sig stel i höfterna så kan hon även vara en riktig liten kelgris och soffpotatis. Labradorer är ju trotts allt välkända för att vara lätta att träna och de vill verkligen vara sin husse eller matte till lags, än mer om det handlar om att apportera. Samtidigt har labradorer den där härliga on-off switchen, de förstår när det är lugn som gäller och de blir med ens förvandlade till soffpotatisar förutsatt att de blir stimulerade. Kanske skaffar jag mig en jaktlabbe den dagen det blir dags med hund igen.

[FIGURE src=image/nellystrand.jpg?h=240&w=359&convolve=darken caption="En förmörkad bild på Nelly" class="center w33"]

Finns det någonting bättre än att gå en promenad med en hund en sen men fortfarande varm sommarkväll tillsammans med nära och kära efter middag utomhus med mat från grillen? Jag har svårt att tänka mig något bättre. Jag längtar varje år efter att få åka ned till skåne och en av anledningarna till det är definitivt Nelly!

[FIGURE src=image/nellystrand.jpg?h=240&w=359&crop=754,504,156,293&f=grayscale&f0=contrast,-15 caption="Kontrastrik och gråskalad" class="left w33"]

### Kamerainställningar {#Settings}

* Kamera: Sony ILCE-7SM2
* Exponeringstid: 1/2000 sek
* ISO: 100
* Bländartal: F/1.8
