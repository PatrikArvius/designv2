---
author: Patrik Arvius
category:
    - konst
    - familj
published: "2019-12-12"
---
Ett besök hos Madeleine Pyk
==================================

[FIGURE src=image/mpyktavlor.jpg?w=1080&h=240&crop-to-fit&area=0,0,20,0]

Ett besök hos konstnären Madeleine Pyk är sällan något där man på förhand vet vad det kommer innehålla, det är lika färgsprakande som hennes målningar och fullt utav skratt och galna historier!
<!--more-->

Detta besök var inget undantag. Det bjöds i vanlig ordning på kaffe, alltid nescafé gold, och småkakor.  
Jag har sedan en tid tillbaka låtit mitt hår växa och det är vid det här laget så pass långt att det går ned till axlarna. Om någonting går att förutse med ett besök hos Madeleine så är det att tid och möjlighet alltid finns till att gå igenom hennes senaste verk och det är i vanlig ordning en imponerande samling hon målat upp som står redo inför nästa utställning. Under tiden vi fikar och tittar på Madeleines konst så är det något med att jag nu har långt hår som drar i Madeleines konstnärliga ådra varpå hon plötsligt får för sig att hon ska måla av mig. Sagt och gjort!

Att bli avmålad {#portratt}
-----------------------------------

Jag har aldrig blivit avmålad förr och nu var det helt plötsligt dags, jag var minst sagt nervös inte bara för att Madeleine är så ombytlig av sig utan jag vill ju såklart även ge henne så bra förutsättningar som möjligt för att måla av mig.

[FIGURE src=image/mpyktavlor.jpg?w=359&h=240&crop-to-fit&area=0,6,60,50 caption="Jag blev avmålad två gånger" class="right w33"]

Madeleine tar fram en barstol i sin atelje som jag får sitta på, det är viktigt med positionen så att ljuset kommer in på rätt sätt från fönstrena som vätter ut mot gatan. Hennes hund Jack hoppar upp i en egen fåtölj för att beskåda spektaklet medans Madeleine sätter på en liten radio och rattar in klassisk musik. Jag håller nästintill andan när jag sitter där på stolen och fokuserar blicken på en detalj på väggen bakom Madeleine, allt för att behålla samma min och vinkel på huvudet. Madeleine är sparsam med direktionerna och hon arbetar på som om hon aldrig gjort något annat, detta är en dag vilken som helst för henne. Hon blandar färger på sin palett, pratar om de senaste galenskaperna på nyheterna och pratar ibland lite för sig själv om detaljer på tavlan som hon funderar över. Det går inte längre än 30 minuter så är tavlan klar och jag tycker den är fantastisk, vilken ära att få bli avmålad. Madeleine säger direkt att det är något hon inte riktigt är nöjd med och att hon vill göra en målning till, men först en kort fikapaus. Tettio minuter senare är där två porträtt på mig och en nöjd Madeleine som säger att hon vill behålla dem tills hennes porträttutställning är över som hon skall ha till nästa sommar.

[FIGURE src=image/mpyktavlor.jpg?w=359&h=240&crop-to-fit&area=10,60,40,12&sharpen caption="Även syrran blev avmålad" class="center w33"]

En tid senare är vi på besök igen och under en promenad med Jack så bestämmer sig Madeleine även för att måla av min syster. Hur hennes upplevelse av att bli avmålad var kan jag inte förtälja men troligtvis är den där barstolen inkluderad, en publik i form av hund och en radio med klassisk musik. Det jag däremot kan säga är att målningen av henne blev väldigt vacker!

Madeleine har en härligt egen stil och hennes tavlor är som oftast färgsprakande kreationer med inspiration hämtad från barndomen, leksaker, resor och fantasin.

[FIGURE src=image/mpyktavlor.jpg?w=394&h=540&crop=349,540,54,622 caption="Färg är en stor del av Madeleine Pyks målningar och hon målar sällan i gråskala" class="left w33"]
[FIGURE src=image/mpyktavlor.jpg?w=394&h=540&crop=349,540,54,622&f=grayscale caption="Samma bild med gråskalefilter" class="right w33"]

<div style="clear:both"></div>

### En helhetsbild {#Helheten}

[FIGURE src=image/mpyktavlor.jpg?crop-to-fit&area=10,0,10,0 caption="Vilka underbara tavlor!" class="center"]

Här är orginalbilden i sin helhet, så här kan det se ut en dag i Madeleine Pyks atelje där färdiga tavlor står uppradade mot väggen i väntan på en utställning eller två.

### Kamerainställningar {#Settings}

* Kamera: Sony ILCE-7SM2
* Exponeringstid: 1/80 sek
* ISO: 100
* Bländartal: F/4.5
