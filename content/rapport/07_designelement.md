---
---
Designelementstema
=======================

Allmän tanke kring temat
------------------------

Först och främst ville jag använda mitt grundtema från kmom05 som bas på vilken jag experimenterar och implementerar nya kunskaper kring designelement. Vad det innebär rent konkret är att jag till detta tema skapade en modul likt uppgifterna kring färg tidigare i kursen. Jag tycker det passar som ett utmärkt val när man har ett tema som man är rätt nöjd med men som man vill använda vidare. Tanken var fortfarande att bibehålla den lite konstnärliga, glada och pastellfyllda känslan samtidigt som jag utvecklar designen efter det nya jag läst kring designelement. Jag valde att gå lite åt ett håll som kan påminna om ett ritblock, eller en färgglad skärmatta vilken vi lägger ut vår information på i form utav papper och post-its innan vi är klara.

Textur
-----------------------

Textur är något som enligt Mary Stribley kan addera en känsla av djup och att det finns något mer där än bara platta färger, en känsla av att det finns något att ta på och det kan bidra till häftiga effekter i vår design samt skapa intresse för enskilda detaljer.

Med det sagt så ville jag ha en bakgrundstextur som gick i liknande färgnyanser som min tidigare design och som också hade en lite lekfull känsla. Men min något minimalistiska style sen tidgare visade ingen av bakgrunden så jag valde att minska bredden på huvudelementen, eller rättare sagt de element som innehåller mestadelen av informationen. Detta tillsammans med bakgrundstexturen bidrar till att skapa ett djup i ganska skarp kontrast till min tidigare design och det fick mig med ens att tänka på någon form utav bilderblock eller skärmatta. Detta i sin tur inspirerade till att även lägga en diskret textur på sjävla main-regionen, dvs där majoriteten av all text återfinns. Denna textur fick likna ett papper från ett skrivblock. Nu är det tyvärr inte 24px mellan raderna på den texturen vilket lite stör den typografiska rytmen men jag tycker ändå att det passar väl in i den övergripande känslan. Sidoregionerna var så pass små att de nästan per automatik upplevdes lite som post-its.


Linjer
-----------------------

Linjer finns i olika utformning, och man kan välja att arbeta med horizontella, diagonala, vertikala, rundade eller zikzakande linjer för att välja några. Dessa skapar alla en egen känsla.

Jag valde att inte arbeta överdrivet mycket med just linjer eftersom jag tycker att de redan användes i ganska stor utsträckning i min design men jag lade till några på ett medvetet sätt där jag tyckte att de passade in. Dels finns många underförstådda linjer i designen där det uppstår kontrast mellan färg och bakgrund men även under rubriker vilket ytterligare understryker att här kommer det någonting nytt. Jag tyckte att övergången från min stora header-bild till själva anslagstavlan eller skärmattan var lite tam när jag använde mig av bakgrundstextur istället för pastellfärger för att bryta av så jag valde att lägga till en ganska så kraftig linje längs bildens botten. Detta i sin tur skapade en stark kontrast mellan bild och bakgrund vilket i sin tur fick efterföljande innehåll att sticka ut än mer, det är häftigt vad en sån liten detalj kan göra stor skillnad.


Form
-----------------------

Form kan skapa kontrast och locka läsarens öga mot det som sticker ut.

Jag valde att arbeta med lite rundare former kring navigation och breadcrumbs för att skapa kontrast och leda ögonen dit. Sidan i sig är annars väldigt rektangulär och fykantig så runda former sticker ut deras lättare färger till trots. Dessutom bidrar skuggningen av elementen till att formerna känns mer tredimensionella och taktila.

Typografi
-----------------------

Jag valde att arbeta lite mer med min typografi då denna design är lite av ett steg bort från minimalism samtidigt som jag fortfarande ville knyta an till den lite mer konstnärliga känsla som jag tycker mig ha uppnått med min me-sida. Samtidigt ville jag att brödtext skulle vara tydlig och lättläst så den fick behålla en ren och tydlig sans-serif. Till rubriker och navigation valde jag att använda mig av en härtligt svängig font åt skrivstilshållet som heter "Lobster". Jag tycker den passar väl in, den är modern och ren samtidigt som den känns konstnärlig och jag tycker främst att den fungerar bra på i de lite större textstorlekarna.


Rymd
-----------------------

Jag valde att dels lätta upp sidan genom att skapa rymd mellan header, huvudregionen och footern. Det skapade en lättare känsla som inte var lika kompakt som tidigare. Utöver det valde jag även att rotera mina skuggade sidoregioner vilket ytterligare säljer känslav av att de kunde varit post-it papper och den lilla del som överlappar huvudregionen skapar också känslan av att de ligger ovanpå varandra.