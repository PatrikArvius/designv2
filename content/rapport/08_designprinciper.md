---
---
Designprincipstema
=======================

Allmän tanke kring temat
------------------------

Jag ville först och främst åter igen utgå från mitt grundtema och alltså arbeta med moduler, så detta tema är en modul som jag applicerar på mitt tema för kmom05. Jag tycker det är en intressant men också rätt svår utmaning. Framför allt blev denna design mer utmanande än jag tänkt mig och jag är i slutändan egentligen inte nöjd med den. Jag blev väldigt nöjd med mitt tema för designelementen så när jag verkligen ville få detta tema att vara annorlunda så blev det så, på gott och på ont. Min tanke var i alla fall att fokusera mer på djup och rörelse och leka med hierarki och färger.

Balans
------

Balans handlar om att hitta någon slags jämnvikt mellan elementen som återfinns på en sida, det kan röra sig om horizontell balans eller vertikal, symetrisk eller asymetrisk. Att utgå ifrån en given struktur som jag gjorde i det här fallet innebär sinna utmaningar när det kommer till just balans. Jag ville givetvis uppnå en balans men mycket av sidan domineras av region-main, och sidebars är ofta ganska små. Jag tycker man känna en viss asymetrisk balans detta till trots då mitt innehåll ändå är ganska centrerat. Verktygs-sidan är den jag tycker är mest balanserad och det handlar om att min vänstra sidebar är som störst där, ett alternativ för att öka balansen hade kunnat vara att sätta en min-height på sidebars men det för med sig andra negativa aspekter som att fylla ut med massa tomt utrymme vilket i min mening såg för konstigt ut. Man hade även kunnat balansera ut med bilder om man velat det eller annat innehåll.

Unity
-----

Enhetlighet handlar om att cisa att saker hör ihop genom användingen av bland annat färg, form, textur och backgrund.

Jag arbetade med enhetlighet mellan all min form utav navigation (navbar och sidebar) genom att ge dem samma färger och border radius samt att de agerar på ett liknande sätt vid :hover, detta tycker jag på ett intuitivt sätt förmedlar att dessa regioner just att förknippade med navigeringen av sidan. 

Rörelse
-------

Rörelse eller en känsla av den är någonting man kan uppnå med användingen av bland annat vågiga mönster, pilar, suddighet. Jag valde att arbeta mot rörelse med färg istället, det är kanske inte något man direkt tänker på från början men bakgrundsfärgen är en gradient som går diagonalt och diagonala linjer kan ge en känsla av rörelse. Dessutom valde jag att låta gradienten gå från ljusare färger till mörkare vilket kan ge en känsla av att vi faller ned genom sidan när vi scrollar något som blir mest påtagligt på de sidor som har längre stycken med text och innehåll. Den helfärgade backgrunden på navbaren som har en fixerad position skapar dessutom en kontrast mot den övriga sidans bakgrundsgradient vilket ytterligare förstärker känslan av att vi färdas nedåt, innåt.

Hierarki
--------

Hierarki är något som vägleder användaren genom din design och kan användas för att belysa vikten av olika element på din sida.

Jag försökte leka lite med hierarki på två sätt, genom storlek och genom färg. Vi påbörjar sidan med navigation och bild som spänner över hela sidans vidd och dominerar vid en första anblick, detta tydliggör starten på sidan. Efter det valde jag att smala av bredden för att fokusera läsarens blick, huvudinformationen finns i en större sektion kontra sidebaren vilket i sig visar på att det är den del som är av störst vikt. Med färg experimenterade jag lite och tänkte att gradienten kunde symbolisera en hierarki mellan början och slut på sidan där bakgrunden fylls av mörkare färger ju närmre footer och avslutet på sidan vi kommer. Här hjälper åter igen navbarens konstanta färg att tydligöra kontrasten och hur färgen ändras.

Grid
----

En sista aspekt jag arbetade lite mer med var gridden, jag valde att smalna av footern och göra den till samma bredd som huvudinnehållet samt hålla avståndet mellan den och huvudinnehållet ganska litet för göra det än mer tydligt. Griddet ger en känsla av symmetri och agerar lite motvikt för den balans som annars är lite tung åt region-main hållet. Det är inneboende hos os männsikor att uppskatta symmetri och det finns en viss tjusning i att se linjer som är exakta och på samma bredd eller höjd.

Källor
------

Stribley, M (2015). *Design Elements & Principles*. Hämtad från https://www.canva.com/learn/design-elements-principles/

Visual Literacy hämtad från https://dbwebb.se/article/vl.pdf

https://en.wikipedia.org/wiki/Visual_design_elements_and_principles