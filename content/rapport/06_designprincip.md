---
---
Designprinciper
=======================

Denna rapport handlar om att undersöka, jämföra och analysera webbplatser utifrån designprinciper.

Urval
-----------------------

Jag har valt att utgå ifrån ett bekvämlighetsurval, detta i sin tur innebär att urvalet har gjorts efter webbsidor jag på förhand haft vetskapen om samt vilka på ett målinriktat sätt kan belysa kontraster webbsidorna emellan(Bryman 2011). I det här fallet har det inneburit lite större frihet då jag i denna rapport inte nödvändigtvis är ute efter att analysera sidor som är likvärdiga utan snarare belysa de designprinciper som kan återfinnas bland de sidor som fanns för handen. Med detta som utgångspunkt valde jag att titta närmre på tre sidor som hämtats från restauranger i min närmiljö. Värt att nämna är att denna miljö ofta betraktas som hipp och trendig vilket jag hoppas har kunnat medverka till ett stort utbud av just designprinciper.

Jag valde att jämföra följande restauranger: [Koh Phangan](http://kohphangan.se/sodermalm/), [Urban Deli](http://www.urbandeli.org/) och [Nytorget 6](http://nytorget6.se/).

Metod
-----------------------

Följande sidor och litteratur användes som utgångspunkt till vad som är att räkna till designprinciperna och är de som använts vid analysen av respektive sida.

* [Design Elements and Principles](https://www.canva.com/learn/design-elements-principles/)
* [Visual Literacy](https://dbwebb.se/article/vl.pdf)
* [Wikipedia](https://en.wikipedia.org/wiki/Visual_design_elements_and_principles)

Resultat
-----------------------

#### Koh Phangan ####

[FIGURE src=image/kohpan.png?h=328 caption="Del av Koh Phangans hemsida"]


**Webbplatsens mål och syfte**

Koh Phangangs webbplats finns framför allt för att erbjuda en möjlighet för deras kunder att på ett snabbt och smidigt sätt hitta information gällande meny, öppettider och bordsbokning. Men den agerar också platform för rekrytering av personal. Dess främsta uppgift är dock att få kunder att komma till restaurangen för att äta och eller dricka.

**Allmän design**

Rent allmänt så kännetecknas hemsidan av ganska få färger i gråskala men med accentfärger hämtade från thailands flagga. En flagga som för övrigt är blå, vit och röd. Just denna typ av röda färg används främst. Den röda färgen återfinns också i restaurangens logga och restaurangen i sig har tagit sitt namn från just en ö utanför thailands sydöstra kust. Vi möts direkt av en stor bild som föreställer ett ö-landskap där solen är på väg ned och "Koh Phangan" stort står kurvat över solen. I takt med att vi scrollar ned så går även solen ned och bakgrundsfärgen ändras från thai-rött till blått. Härifrån fortgår sidan med centrerad text och detaljer vid sidan av och det hela presenteras i stora sectioner som spänner över hela sidan. Det förmedlar en exotisk kännsla som sedan övergår till en renare mer avskalad sådan som förmedlar information samt med några detaljer vid sidan av som påminner om thailand.

**Vilken känsla förmedlar designen, gynnar den webbplatsens mål och syfte**

Framför allt förmedlar sidan en exotiskt kännsla, vi möts av en stor ö-bild med små hus och palmer för att sedan vi meny och annan info mötas av små bilder av hus, palmer, en tupp, chilifrukter, bambu och den thailänska flaggan. Meny och öppettider är tydliga och lätta att läsa och bryts av med en stor bild från restaurangen som i sig är inredd med palmblad, hyddor, lyktor och blinkande lampor. Det hela verkligen andas thailand och även om det kan kännas lite tråkigt med meny-text och andra stora textstycken så blir man definitivt nyfiken på såväl mat som restaurang. Något förvånande kanske att det inte finns bilder på själva maten men den övergripande kännslan som sidan förmedlar tycker jag på det stora hela gynnar webbplatsens syfte, man vill till restaurangen för såväl maten som restaurangens utformning.

**Designprinciper och element**

När det kommer till designelement som återfinns på sidan så tycker jag mig finna några tydliga delar främst färg och linjer. Man har arbetat ganska mycket med just färgelementet på sidan såväl när det kommer till att använda kontrasterande färger för att göra meny och annan information lättläslig men också för att förmedla en känsla av kvällstid och solnedgång samtidigt som sidan hela tiden anspelar på thailand och det thailändska köket i användningen av flaggans färger. Dessutom lägger man till några detaljer i grönt som knyter an det hela till naturen, djungeln vilket tillsammans med bilderna skapar en kännsla som kan tänkas ska symbolisera en solnedgång på ön.  
Linjer används också rätt mycket, men för det mesta implicit genom kontrasten mellan de olika sektionerna och bilderna men även mer explicit som avslut på välkomsttexten och under länkarna. I övrigt är sidan kanska platt och saknar textur.

De designprinciper som återfinns på Koh Phangans webbplats är rörelse  främst i form utav den härliga solnedgångsanimationen i början av sidan men även till viss del i valet av font där fonten i sig är väldigt svepande utöver det är det inte så mycket rörelse på sidan, man arbetar inte så mycket diagonalt. Denna introanimation skapar även en viss känsla av djup genom att den är uppbyggd av olika platta lager som ligger på varandra likt en kuliss på en dokteater. Sidan använder även en del negativt utrymme i form utav figurer och bilder som träder fram genom att de har samma färg som föregående sektion av sidan. Balans är en designprincip de använder sig flitigt av, främst genom att all text i princip är centrerad på sidan eller så är den symetriskt utplacerad men också mycket genom användingen av de bilder som återfinns bredvid texten vilka balanseras genom att det alltid finns en bild på varje sida av texten. Direktionen som vägleder användarens ögon är mer eller mindre helt vertikal. Slutligen anser jag att de verkligen lyckats med sin typografi och framför allt valet av font där man genomgående använder sig av "Berkshire Swash" till sina rubriker och "Bubblegum Sans" till sin navigation och introtext. Det är fonter som skapar rörelse på ett mjukt sätt och liksom den lutande palmen för känslan mot ett thailändskt ölandskap.

**Är de genomgående?**

Principerna och elementen är för det mesta genomgående men sidan saknar all form utav textur och jag kan inte hjälpa det men jag får en stel och tråkig "take away" känsla av deras presentation av menyn, kanske hade man kunnat rama in den bättre eller använda en bakgrund med textur just bakom menyn för att vidare knyta an till den övriga känslan.


#### Urban Deli ####

[FIGURE src=image/urbandeli.png?h=328 caption="Restaurang Urban Deli"]

**Webbplatsens mål och syfte**

Urban Deli är både en restaurangkedja och erbjuder även en slags matbutik med stor fokus på delivaror. De erbjuder även catering och diverse roliga kurser som är lite mer åt upplevelsehållet. Webbplatsens syfte är således att dels locka gäster till restaurangen men även att få kunder att handla hos dom och att få kunderna intresserade av deras catering och deras olika kurser i drinkar, vin och matlagning.

**Allmän design**

Rent allmänt upplevs sidans design som en modern och avskalad sida som är balanserad, men till skillnad från rådande minimalistiska trender så använder man sig ganska friskt av många pastellfärger. Det i kombination med mycket vitt tomt utrymme skapar ett friskt, glätt och lätt intryck. Vi möts av en stor bild tagen från en utav restaurangerna och man använder sig utav loggan och dess gula färg som en slags accentfärg som används förvånandsvärt sparsamt för att locka användarens ögon, och främst då för att belysa länken till hur vi hittar till restaurangen.

**Vilken känsla förmedlar designen, gynnar den webbplatsens mål och syfte**

Jag anser nog att designen gynnar sidans mål till viss del, den känns lätt och glad och man blir nyfiken. Bilden visar en öppen och härlig restaurangdel. Däremot tycker jag inte att designen riktigt gynnar matvarudelen av Urban Deli's verksamhet. Hade jag inte på förhand vetat att de har en stor del av sina lokaler som butik så hade jag kanske missat detta. Det finns inget utöver "Deli" i namnet och en liten ruta med middagstips som skulle antyda denna del av deras verksamhet. I förhållande till hur stor del av deras lokal och verksamhet som är just matvaru/deli-butik så känns det som att designen ger vädligt stort fokus på själva restaurangdelen. Detta kan givetvis vara avsiktligt.

**Designprinciper och element**

De element man främst använder sig av är färg, linjer, platta former och textur. När det kommer till färg använder man sig utav lekfulla pastellfärger enligt ett slags triadiskt färschema vilka skapar kontrast till den vida bakgrunden och förmedlar en lättsam och lekfull känsla. Linjer använder man i kombination med färg för att belysa länkar och att verkligen poängtera tillsammans med rubriker de olika sektionerna på sidan. Till sist använder man sig av form i den meningen att information finns i färglada kvadrater som alla dessutom har fått en textur som liknar målad betong där det finns glipor och luftbublor i färgen, användingen av form skapar även kontrast mot pratbubblan som sticker ut och belyser länken "Hitta till oss". Man har även lagt till en vinfläck bakom innehållskvadraterna som för tankarna till att bakgrunden skulle kunna vara en vit duk vid ett matbord.

De designprinciper som återfinns är balans i form utav en informell balans kring mitten som är aningen vänstertung men som på det stora hela ändå känns som balanserat horizontellt. Knyter vi an detta till hur vi läser av hemsidor i ett slags "F"-mönster så passar det kanske ändå in rätt bra att balansen är något forskjuten mot vänsterkanten. Man skapar också enhetlighet genom att den information som presenteras har samma form (kvadrat) och samma textur bakom sig även om de har olika färg, deras separation med vitt mellanrum är även mindre än det tomma utrymmet gentemot andra element på sidan. Hierarki är även en princip som är tydlig och leder läsaren från en spridd och stor top av sidan till en mer koncentrerad mittdel. Kontrast används mellan den vita bakgrunden och de klara pastellfärgerna, och rörelse skapas även till viss del genom den stora bilden från restaurangen som vid möts av den en av personerna i bild är lite suddig till följd av att han rör sig, längre ned på sidan finner vi även ett roterande bild-spel som visar de olika platserna UD finns på vilket bidrar med lite rörelse även det till en annars platt och stilla sida.

**Är de genomgående?**

Designprinciperna och elementen är genomgående på samtliga sidor och hela vägen ned till hur de valt att designa sin fysiska meny vilket verkligen skapar en helhetskänsla och en samhörighet mellan de olika delarna. Den något vänsterbalanserade horisontella balansen blir än mindre på undersidor med mer information som har sin tyngpunkt i en symetriskt uppdelad mitt.

#### Nytorget 6 ####

[FIGURE src=image/n6.png?h=328 caption="Nytorget 6"]

**Webbplatsens mål och syfte**

Nytorget 6 är också en restaurang, och enbart en restaurang. Webbplatsens syfte är att locka kunder, erbjuda bordsbokning samt att visa öppettider. 

**Allmän design**

Allmänt så upplevs Nytorget 6's webbplats som en modern nästan magasinliknande med ett bildspel som tar up halva sidan och en stor text som beskriver restaurangen på den andra. Alla texter är sans-serif, färgvalet är anakromatiskt och deras logga är minimalistisk. Ärligt talat så känns deras sida intetsägande modern, det hade kunnat vara vilken modern sida som helst.

**Vilken känsla förmedlar designen, gynnar den webbplatsens mål och syfte**

Jag kan däremot inte klaga på designen i förhållande till sidans syfte, det är en restaurang och de visar upp bilder på mat och inredning från restaurangen i deras bildspel. Så även om sidan i sig ger en modern, minimalistisk och intetsägande känsla så uppfyller den syftet. Maten ser lockande ut, information om bordsbokning, meny, take away och öppettider finns tydligt och enkelt tillgängligt. Däremot går bildspelet väldigt fort, något som skapar en något hektisk känsla och sidans utseende stämmer kanske inte helt in på deras beskrivning av restaurangen som "en varm kvarterskrog med lantkökskänsla" även om det på plats stämmer väl överens.

**Designprinciper och element**

I enlighet med minimalistisk design så använder man sig av förhållandevis få designelement, men de som ligger för handen är färg och till viss del också linjer (dock helt underförstådda genom kontrasten mellan bildspelet och övriga sidan). En liten linjedetalj som letat sig in är den lilla pil som påminner om att vi kan scrolla nedåt.. Man har arbetat med färgen typiskt minimalistiskt enligt ett akromatiskt färgschema och inte ens en accenfärg återfinns. 

När det kommer till designprinciper så arbetar man med balans fast här än mer informellt till skillnad från Urban Deli. Bildspelet dominerar verkligen den vänstra delen av sidan och detta balanserar man till viss del upp genom att ha väldigt stor och tung text på den högra sidan. Sidan använder sig också utav ett grid som delar sidan på två och delar upp en mindre bildmosaik i tre kolumner senare. I övrigt finns där även ett arbete med kontrast, något som kan tänkas vara extra viktigt på en minimalistisk sida där man skalat av så mycket till att börja med. Man kontrasterar ljus färg på text och logga som ligger över bildspelet, tyvärr är många bilder också ljusa vilket gör det svårläsligt och detta blir extra störande då man valt att placera denna text och logga i övre vänstra hörnet vilket ögat dras till direkt. Sedan har man valt att kontrastera svart navigationstext mot vit bakgrund samtidigt som beskrivningen av restaurangen har en ljusgrå färg i kontrast till bakgrunden, en stor och fet stil i kontrast till navigation och bild. Kanske är detta avsiktligt för att balansera sidan och att försöka att inte ta för mycket uppmärksamhet från navigationen men den gör nästan det i alla fall.

**Är de genomgående?**

Designprinciperna används genomgående och fet/stor text balanserar upp stora bilder på samtliga undersidor.

Analys
-----------------------

Slutligen kan vi sammanfatta den här rapporten genom att konstatera att vissa principer och element är återkommande även om sidorna i sig skiljer sig ganska markant. De är alla tre restauranger och genomgående så är färg ett element man arbetar med på ett medvetet sätt för att sätta ton och förmedla känsla. Från att hämta sina färger från landets flagga likt Koh Phangan till att lätta upp och ge ett glatt intryck som hos Urban Deli till att verkligen förmedla en modern och minimalistisk stil med ett anakromt färschema likt Nytgorget 6 så är färg ett stort element. 

Linjer och balans är även återkommande och övergripande designelement och priciper. Balansen är viktig och är något som man uppnår genom text och bilder, vertikalt som horisontellt. Linjer är även de återkommande på samtliga sidor, mer eller mindre underförstådda genom kontrast eller medvetet explicita för att belysa navigation och för att tydliggöra sektioner.

Kontrast och typografi används även detta flitigt och kan hjälpa till att förmedla en känsla något som jag verkligen tycker att Koh Phangan lyckades med. Även ett arbete kring ett grid går att återfinna på åtminstone två av sidorna. 

Återkommande tycks även en platt design vara, det arbetas inte mycket med skuggor även om Koh Phangan sticker ut med sin teaterkulissliknande bild above the fold.

Referenser
-----------------------

Bryman, Alan (2011). *Samhällsvetenskapliga metoder*. 2., [rev.] uppl. Malmö: Liber

Stribley, M (2015). *Design Elements & Principles*. Hämtad från https://www.canva.com/learn/design-elements-principles/

https://en.wikipedia.org/wiki/Visual_design_elements_and_principles

Övrigt
-----------------------

Rapporten är skriven av Patrik Arvius.