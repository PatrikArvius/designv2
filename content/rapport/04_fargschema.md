---
---
Färg på webben *- En rapport om webbsidors färgval*
=======================

Denna rapport handlar om att undersöka, jämföra och analysera webbplatser utifrån teorier kring färg.

Urval
-----------------------

Först och främst är det viktigt att poängtera att denna rapport utgör en förhållandevis liten undersökning inom ramen för vad en del utav ett kursmoment kan utgöra. Det innebär att vissa avkall måste göras med avseende på tid vid urvalsprocessen varpå jag inte finner det lämpligt att försöka uppnå ett obundet slumpmässigt urval ej heller att försöka uppnå något slag av generaliserbarhet. Det betyder att min rapport och analys får ses som ett axplock av webbsidor där de enskilt inte säger oss mycket mer än vad de säger om sig själva, det är en observation om hur varje sajt såg ut och vad de förmedlade för budskap vid tillfället för rapporten.

Jag har valt att utgå ifrån ett bekvämlighetsurval, detta i sin tur innebär att urvalet har gjorts efter webbsidor jag på förhand haft vetskapen om samt vilka på ett målinriktat sätt kan belysa kontraster webbsidorna emellan.(Bryman 2011)

Jag valde följande webbplatser: [aik.se](http://www.aik.se/start) / [aikfotboll.se](http://www.aikfotboll.se), [seb.se](http://www.seb.se) och [bianchi.com](http://www.bianchi.com).

Metod
-----------------------

Den metod som används är observation med specifikt fokus på färgpalett, färschema, accentfärg, typsnitt samt om webbplatsernas färgval och typografi motsvarar deras profil.

De verktyg som använts är [paletton](http://www.paletton.com) som är ett palettverktyg online, Colorzilla som är ett plugin till firefox som används för att ta fram färkoder samt det traditionella färghjul som återfinns i Jason Beaird och James Georges bok *The principles of beautiful web design*(2014).

Värt att notera är att webbsidorna har besökts under perioden 2019-12-01 - 2019-12-05 och det faktum att webbsidor är något som befinner sig i konstant förändring påverkar rapportens replikerbarhet (Bryman, 2011). Därför har även ett så kallat "snapshot" (en bild) tagits från respektive webbplats för att på något vis kunna gardera oss mot tidens förändring.

Resultat
-----------------------

#### Allmänna Idrottsklubben ####

[FIGURE src=image/aikstarth328.jpg?h=328 caption="aik.se"]
[FIGURE src=image/aikfotboll.jpg?h=328 caption="aikfotboll.se"]

**Färgpalett för Allmänna Idrottsklubben:**
<table style="border-spacing: 1px; border-collapse: separate">
<tr>
<td style="height: 34px; width: 34px; background-color: #FFEE0C">
<td style="height: 34px; width: 34px; background-color: #CCBF9A">
<td style="height: 34px; width: 34px; background-color: #0E204D">
<td style="height: 34px; width: 34px; background-color: #000000">
<td style="height: 34px; width: 34px; background-color: #212121">
<td style="height: 34px; width: 34px; background-color: #999999">
<td style="height: 34px; width: 34px; background-color: #DDDDDD">
<td style="height: 34px; width: 34px; background-color: #F0F1F6">
<td style="height: 34px; width: 34px; background-color: #ffffff">
</tr>
</table>

**Typ av färgschema:**

Komplementärt / Akromatiskt.

**Accentfärg:**

<p style="font-weight: bold; color: #FFEE0C; background-color: #999999; width: 70px;">#FFEE0C</p>

**Typsnitt:**

H1-H3: Trade Gothic (sans-serif).

Brödtext: Open Sans (sans-serif).

**Profil:**

Allmänna Idrottsklubben använder sig enbart utav sans-serif fonter och ett mestadels akromatiskt färgschema med komplementära inslag och accenter hämtade direkt från klubbemblemet. De använder sig av hårda kanter på såväl bilder som i navigation. Sammantaget skapar detta ett modernt intryck som följer nuvarande trender med att luta sig mer mot minimalismen(Kate Moran 2015). Allmänna Idrottsklubben vill ge ett intryck som en modern storklubb och det lyckas de med. Emblemet anknyter till klubbens historia något som man i övrigt missar med att enbart använda sig utav sans-serif fonter.

#### SEB ####

[FIGURE src=image/sebfrontpageh328.jpg?h=328 caption="seb.se"]

**Färgpalett för SEB:**
<table style="border-spacing: 1px; border-collapse: separate">
<tr>
<td style="height: 34px; width: 34px; background-color: #007AC7">
<td style="height: 34px; width: 34px; background-color: #0092E1">
<td style="height: 34px; width: 34px; background-color: #48B500">
<td style="height: 34px; width: 34px; background-color: #60CD18">
<td style="height: 34px; width: 34px; background-color: #333333">
<td style="height: 34px; width: 34px; background-color: #808080">
<td style="height: 34px; width: 34px; background-color: #F6F6F6">
<td style="height: 34px; width: 34px; background-color: #FFFFFF">
</tr>
</table>

**Typ av färgschema:**

Analogt / Akromatiskt.

**Accentfärg:**

<p style="font-weight: bold; color: #60CD18; width: 70px;">#60CD18</p>

**Typsnitt:**

H1-H3: SEBSansSerif.

Brödtext: SEBSansSerif.

**Profil:**

SEB använder sig enbart utav sitt egendesignade typsnitt som är sans-serif, de använder sig av ett akromatiskt färgschema med mycket vit färg och komplementerar detta med analoga färger i form utav den gröna accenten och de blå länkarna. Intrycket är medveted modernt med en lättsam och trygg känsla som dessutom knyter an till en kontemporär kamp för miljön. SEB lyckas förmedla en trygg, stabil och modern profil som blickar mot framtiden vilket är precis vad jag tror de vill förmedla.

#### Bianchi ####

[FIGURE src=image/bianchifrontpageh328.jpg?h=328 caption="bianchi.com above the fold"]
[FIGURE src=image/bianchicontenth328.jpg?h=328 caption="bianchi.com "]

**Färgpalett för Bianchi:**
<table style="border-spacing: 1px; border-collapse: separate">
<tr>
<td style="height: 34px; width: 34px; background-color: #55B7B3">
<td style="height: 34px; width: 34px; background-color: #111111">
<td style="height: 34px; width: 34px; background-color: #1A1B1B">
<td style="height: 34px; width: 34px; background-color: #333333">
<td style="height: 34px; width: 34px; background-color: #8f8f8f">
<td style="height: 34px; width: 34px; background-color: #fff">
</tr>
</table>

**Typ av färgschema:**

Akromatiskt.

**Accentfärg:**

<p style="font-weight: bold; color: #55B7B3; width: 70px;">#55B7B3</p>

**Typsnitt:**

H1-H3: NeusaNextPro-Comp (sans-serif).

Brödtext: NeusaNextPro (sans-serif).

**Profil:**

Bianchi använder sig enbart utav sans-serif typsnitt och har ett akromatiskt färgschema som domineras av väldigt mörkt gråa toner med ljusgrå och vit text och ackompanjeras av deras traditionella himmelsblå färg "Celeste" som accent och färg på länkar. Detta skapar en modern profil med stora inslag utav minimalism där navigation göms undan(Moran 2015) och fokus ligger på cyklarna vilket är precis vad man vill uppnå.

Analys
-----------------------

**Minimalism / Modernism**

Först och främst behöver det poängteras att även om webbsidorna valdes medvetet så var detta till största del för att belysa färgscheman och inkluderade företag jag är bekant med i min urvalsprocess. Något som däremot inte medvetet eftersöktes var någon specifik stil i form utav minimalism eller maximalism. Värt att notera är här att även om det är just dessa tre sidor jag valt att presentera så utgör empirin en mängd andra sidor som inte presenteras och gemensamt för samtliga besökta sidor är att de alla mer eller mindre krafitgt lutar sig åt ett minimalistiskt håll. 

Även om urvalets storlek inte utgör en grund för generaliserbarhet(Bryman, 2011) så är det intressant att samtliga webbsidor uppvisar tydligt minimalistiska inslag i form utav stora bilder, ett begränsat färschema, grid-layout, använding av tomma utrymmen och i Bianchis fall dramatisk vertikal typografi och undangömd navigering(Moran 2015). Just Bianchi sticker ut genom att verkligen låta bilderna dominera medan SEB har mer text och aik är någonstans mellan de båda.

En annan intressant aspekt är att ingen utav sidorna använde sig utav någon font med seriffer över huvud taget. Detta kan ses som en del i att presentera ett modernt intryck men jag hade förväntat mig att såväl Allmänna Idrottsklubben som Bianchi skulle ha haft inslag med seriffer för att anspela på respektive varumärkes historiska anknytning. Vikten av att framstå som modern och nutida tycks dock komma i första hand och då får färgval och accenter hämtade från emblem stå för den historiska anknytningen medan övergripande akromatiska färgscheman åter igen knyter an till minimalism.

**Färg**

En utstickare i denna triad får dock ändå SEB anses vara när det kommer till färgval som i minst utsträckning använde sig utav ett akromatiskt basschema. Istället har SEB valt att använda sig av mycket vitt, grönt och blått. Det jag finner mest intressant här är att där de andra sidorna använder sig av gråskala och vitt tillsammans med färger hämtade från respektive emblem så har SEB valt att istället använda sig utav förhållandevis mycket blå färg trots att deras logotyp är grön med vit text. Om vi vänder oss till färgteorin och färgpsykologin så kan vi få en fingervisning om varför detta kan tänkas vara fallet.

Såväl Beaird & George(2014) som Thomas Powell(2002) skriver att de känslor färger förmedlar är kulturellt bundet och således kan de tänkas förmedla olika associationer beroende på kulturell bakgrund. Utgångspunkten för denna analys baserar sig således på en västerländsk tolkning av färger. I förhållande till detta så förmedlar den blå färg som SEB använder sig av känslor av lugn, öppenhet, stabilitet och mening. Blått kan även tolkas något sorgsett varpå det troligvis är ett medvetet val från SEB att ge sin blå färg en ljusare nyans. Grönt kan associeras till naturen, tillväxt, rikedom, stabilitet och kan skapa en känsla av friskhet. Vitt associeras dessutom till renhet och perfektion.(Beaird & George 2014)(Powell 2002)

Det är i enlighet med vad dessa färger kan repsesentera föga förvånande att en bank, i det här fallet SEB, skulle använda sig av dessa färger i bild och text i större utsträckning. Det skulle kunna förklara varför en bank som SEB, som har en helt grön logotyp, väljer att använda sig av så pass mycket blått och vitt samtidigt som logotypens gröna färg får agera accent och bilderna domineras av grönt. De förmedlar värden vi som kunder är ute efter när det kommer till vad en bank bör representera och knyter samtidigt an till vad som är nutidens största utmaning, klimatet. Intressant att nämna kan också vara att en stor mängd banker just använder sig av mycket blått i såväl text samt logotyp, vilket troligtvis även det kan ses som ett medvetet val med färgläran i åtanke.

Allmänna idrottsklubben och Bianchi å andra sidan tycks inte anspela lika mycket på de känslor som färger kan förmedla. Båda sidorna använder mycket gråskala och aik använder en större portion vit bakgrund medan Bianchi har en mörk bakgrund. Däremot så kan aik tänkas vilja använda sig av vitt till en större utsträckning då dess innebörd i form utav renhet skulle kunna kopplas till rent spel inom idrotten. Bianchis använding av svart och mörka färger kan tänkas tillämpas för att svart associeras med elegans och styrka(Beaird & George 2014) vilket känns som rimliga känslor för en sportcykeltillverkare att vilja bli förknippad med. Något som de båda sidorna verkligen använder sig av och som kan ha format en del av färgvalen är däremot det Thomas Cannon (2012) skriver om kontrast där just gult och svart skapar stor kontrast vilket för uppmärksamheten dit. Kontrasten är stor på aik's sida då man ofta väljer just kombinationen gul/svart eller svart/vit på länkar och i navigation som dessutom råkar vara klubbens färger (svart/gul hemma, vit/svart/gul borta), detta är givetvis ingen slump. Även Bianchi's använding av mörka färger skapar stor kontrast till deras ikoniska färg "celeste" som de änvänder sig av på länkar och för att understryka saker de vill locka besökarens ögon till.

**Slutsats**

Färg och typsnitt är viktiga aspekter när det kommer till att förmedla en känsla till sina besökare och för att vägleda dem i navigationen av sidans innehåll. Sammantaget tycks samtliga sidor använda sig av kontrast för att belysa länkar och viktiga delar på sidan samtidigt som färgvalet tycks vara baserat på dels logotypens färg men även vad man avser att förmedla för budskap genom färgerna. Samtliga sidor uppvisar tydligt minimalistiska drag något som tycks vara den rådande trenden inom webbdesign för tillfället.

Referenser
-----------------------

Beaird, J. & George, J. (2014). *The principles of beautiful web design*. 3., [rev.] uppl. [Collingwood, Australia]: Sitepoint

Bryman, Alan (2011). *Samhällsvetenskapliga metoder*. 2., [rev.] uppl. Malmö: Liber

Cannon, Thomas (2012, 12 september). *An introduction to color theory for web designers*. Hämtad från https://webdesign.tutsplus.com/articles/an-introduction-to-color-theory-for-web-designers--webdesign-1437

Moran, Kate (2015, 12 juli). *The Characteristics of Minimalism in Web Design*. Hämtad från https://www.nngroup.com/articles/characteristics-minimalism/

Powell, T.A. (2002). *Web design: the complete reference*. Hämtad från http://www.webdesignref.com/chapters/13/ch13-17.htm


Övrigt
-----------------------

Rapporten är skriven av Patrik Arvius.